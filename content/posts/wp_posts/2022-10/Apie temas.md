
Vidutiniškai bene kiekvienam ilgainiui turėtų iškilti klausimas "O kokią temą naudoti savo tinklaraščiui?". Šis įrašas būtent apie tai.

Lietuvos ir užsienio internetinėse erdvėse blaškausi jau kiek daugiau nei dvejetą metų, tad tikrai galiu pasidalinti keletu pastebėjimų susijusių su tinkamu temos pasirinkimu.

Tinkama tinklaraščio tema yra tarsi vizitinė kortelė. Neperlenksiu, jei parašysiu, jog Pirmosios penkios sekundės sudaro visą likusį įspūdį. Bent jau taip yra dažniausiai. Ir čia galima pamanyti, kad vizualai yra viskas. Ar ne?

Ne! Vizualinė estetika dar nėra viskas. Ne ką menkesnę įspūdžio dalį sudaro pa-to-gu-mas. Taip, teisingai. Kiekviena svetainė turėtų būti lengvai perkandama įvairioms lankytojų amžiaus kategorijoms. Idealus scenarijus turėtų atrodyti taip: užeinu, pamatau tinklalapio reprezantacinę pusę ir intuityviai žinau kur kas po velnių yra.

## Navigacija

Jokių rodyklių, pristatomųjų vaizdo įrašų ar skaidių. Apsilankau ir po keletos akimirkų perprantu tinklaraščio meniu navigaciją be didesnių nesklandumų.

## Šriftas ir spalvos

Kai lankytojas atsiduria svetainėje, tai jis tikrai nenori mažo šrifto ar patirti spalvų  šoko. Kalbėdamas apie spalvų šoką, turiu omenyje tai, jog kai kurie asmenys vis dar nesugeba tinkamai suderinti fono ir šrifto spalvų. O dabar jau 2022-ieji, žmonės! 2022-ieji! Tad šriftas turėtų  būti pakankamai didelis, jog jį būtų galima įskaityti, o spalvos tinkamai suderintos (Online erdvėje pilna derinimo įrankių). 

## Minimalizmas prieš pompastiką

Atrodytų, kad vizualinė medžiaga - svarbiausias komponentas lankytojui. Nnnnnnnope. Niekas taip smarkiai neknisa ramybės, kaip dramblių kaimenės dydžio skaidrės, automatiškai peleidžiami vaizdo įrašai, bene iš niekur nieko pasileidžiantys garso įrašai ar bereikalingi naršykles perkraunantys blizgučiai ir dar kažkur tarp viso to šokinėjantis tekstas.

Tokias svetainių perkrovas galima išspręsti vadovaujantis paprastais minimalizmo principais. Svarbiausia dalis - aiški navigacija, o kita, ne ką atsiliekanti nuo šios - stilius.

Pavyzdžiui, atkreipkite dėmesį į tai, kaip "The verge" tinklalapio išvaizda pasikeitė per vienerius metus. 

Šiuo metu minėtoje svetainėje išvysite:

- Super duper paprastą meniu juostą
- Tamsų foną
- Su fonu puikiai derančias šrifto spalvas
- Ryškias populiariausių įrašų fono spalvas (Pakankamai ryškias, jog pritrauktų dėmesį, bet nepakankamai ryškias, jog kenktų akims)

Taigi, galiu teigti, kad išlaikytas puikus balansas tarp patogumo naudotojamas bei tinklalapio kūrėjų siekiamo rezultato. Ir tam visiškai neprireikė mamutiškų dizaino niuansų. Minimame tinklalapyje viskas išdėstyta minimalistiškai bei vadovaujantis intuityvios navigacijos gairėmis.

Ką galiu pasakyti... Atrodo, jog senojo WEB pulapių dizaino subtilybės maišomos su naujosiomis. Seni drabužiai grįžta atgal į madą? Iš vienos pusės tai atrodo kiek keistoka, kadangi dauguma interneto kūrėjų tikėjosi išnyrančio polimorfizmo, o vietoje to... Bam! Retro minimalizmas palengva skinasi kelią link pergalės.

## Resursų taupymas

Labai svarbi tema, kurią derėtų aptarti - resursų taupymas. Dauguma naudotojų į savo svetaines įvynioja React karkasą (kartais tyčia, o retkarčiais ir ne {kartu su temomis}). Bet ar kuris nors tikrina kiek kartų puslapyje pergeneruojamas tas pats komponentas ir kaip smarkiai tai perkrauna mobiliųjų įrenginių naršykles? Kiek paleidžiamą identiškų užklausų, a? Perkrauta naršyklė - nuolat stringantis puslapis. Nuolat stringantis puslapis - prarastas lankytojas. Prarastas lankytojas - nuostolis tinklaraštininkui. Tad čia vėlgi laimi minimalizmas, kadangi mažiau komponentų === mažiau švaistomų resursų veltui. 

Tad kodėl daug geriau rinktis minimalistines temas, m?

Nes šios turi daugiau teigiamų nei neigiamų aspektų.

Minimalizmo pliusai:

- Jis populiarėja
- Jis neperkrauna
- Jis suteikia lankytojams geresnę patirtį
- Jis taupo daugiau naršyklės resursų (o kartu ir elektros energijos {Cha, cha})

Minimalistines temas rinktis yra tiesiog pravarčiau, kadangi jos per daug neišblaško lankytojų bei padeda lengviau nardyti iš puslapio į puslapį neprarandant koncentracijos. Taipogi, jas labiau mėgsta botai, o tai irgi yra nemenkas pliusas.





